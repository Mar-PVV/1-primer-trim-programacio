# Avaluació de les pràctiques

Competències a avaluar en la matèria de programació:

- **Competència 1**: Analitzar situacions reals que puguin requerir una solució informàtica. Detectar les necessitats funcionals de les situacions i, atenent les característiques dels usuaris potencials, proposar solucions en forma de programes, aplicacions o serveis web. *S'avalua a partir de la correcta resolució dels exercicis proposats a cada pràctica.*
- **Competència 2**: Crear prototips visuals de programes i aplicacions i utilitzar-los per crear interfícies d’usuari
amb les eines informàtiques adients. *S'avalua en el projecte.*
- **Competència 3**: Partint de la descripció funcional d’una solució informàtica, desenvolupar el programa, l’aplicació o el servei web que les implementa utilitzant un llenguatge i un entorn de programació adients. *S'avalua a partir de la rúbrica.*

A part, també s'avalua el **Learning by doing** del dia dia a classe:

- L'autonomia en la resolució de problemes i l'aplicació de coneixements adquirits durant les pràctiques.
- La capacitat de perseverança i la iniciativa per buscar solucions davant dels obstacles trobats en el desenvolupament dels exercicis.

## Pràctica completa

- Es descompta **1 punt** per cada exercici incomplet o incorrectament resolt (Competència 1).

## Learning by Doing: Compromís i Autonomia (0-4 punts)

| **Descriptor**                                                                                         | **Punts** |
|--------------------------------------------------------------------------------------------------------|-----------|
|L'alumne ha completat la pràctica amb mínima ajuda, demostrant una alta autonomia en la resolució d'exercicis. Ha aplicat coneixements de pràctiques anteriors i ha resolt els problemes de manera proactiva, cercant solucions pròpies abans de demanar suport. La seva actitud i progrés mostren una clara voluntat d'aprenentatge i compromís amb la matèria.          | 4         |
|L'alumne ha completat la majoria de la pràctica amb ajuda puntual, demostrant capacitat per aplicar coneixements adquirits i buscar solucions alternatives quan ha tingut dificultats. Mostra perseverança i progressió.       | 3         |
|L'alumne ha necessitat ajuda en diverses parts de la pràctica però ha demostrat comprensió dels conceptes bàsics. Si bé resol els exercicis, no sempre aplica solucions de manera autònoma i pot deixar algunes parts sense explorar en profunditat.   | 2         |
|L'alumne completa només les parts mínimes de la pràctica o depèn significativament d'ajuda externa per fer-ho. La seva capacitat de resoldre problemes per si sol és limitada i mostra poc interès per explorar o provar alternatives.| 1         |
|L'alumne no ha completat la pràctica o ha mostrat dependència total d'altres per fer-ho, sense demostrar cap intent per resoldre les tasques per compte propi o aprendre els conceptes. No mostra interès per avançar en les pràctiques o no realitza el treball a classe.      | 0         |

## Competència 3: Desenvolupament de la solució i Documentació (0-6 punts)

### Desenvolupament de la solució (0-4 punts)

|  **Descriptor**  | **Punts** |
|----------------------------------------------------------------------------------------------------------------------------------|-----------|
|La solució està implementada de manera eficient, fent un ús adequat de les estructures i conceptes treballats en la pràctica; el codi està net i ben organitzat, amb claredat en la nomenclatura de variables, estructures i funcions. | 4         |
|La solució està ben implementada amb algunes petites millores a realitzar en l'eficiència o l'ordenació del codi, però compleix els requisits funcionals; el codi està net i ben organitzat, amb claredat en la nomenclatura de variables, estructures i funcions.      | 3         |
|Bon ús de les estructures i continguts treballats a la pràctica; el codi és funcional però presenta diversos errors d’eficiència, d'ordre, de nomenclatura i/o de claredat.   | 2         |
|Ús limitat o molt bàsic de les estructures i continguts treballats a la pràctica; el codi és molt poc eficient i/o desordenat.                                       | 1         |
|Codi incomplet o amb errors importants en l’ús d’estructures, ineficient o molt difícil d’entendre.                 | 0         |

### Ús de GitHub i Git (0-2 punts)

|  **Descriptor**  | **Punts** |
|------------------------------------------------------------------------------------------------------------------------------------------------|-----------|
|Ús complet de GitHub i Git, amb `commits` freqüents i documentació clara en el repositori.           | 2         |
|Ús de GitHub i Git correcte però amb algunes mancances (ex. falta de documentació o pocs `commits`).   | 1         |
|Ús insuficient de GitHub i Git, amb molt pocs `commits` o amb falta greu de documentació.                                 | 0         |

## A tenir en compte

- Qualsevol sospita de còpia o còpia representarà un 0 de la part pràctica de la màteria d'aquest primer trimestre.
- En el Classroom trobareu la puntuació final de cada pràctica, però podeu demanar a la professora el desglossament d'aquesta.
