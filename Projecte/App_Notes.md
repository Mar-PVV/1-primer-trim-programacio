# Aplicació Llibreta de notes

## Objectiu

El projecte consisteix a desenvolupar una aplicació de gestió de notes que permeti als usuaris crear, editar, eliminar, ordenar i visualitzar les seves notes. Aquesta aplicació ha de proporcionar una interfície senzilla i intuïtiva per gestionar la informació de manera eficaç i accessible.

## Funcionalitats a implementar

### Afegir una nota

Permetre a l'usuari afegir una nova nota amb un títol i contingut. El programa haurà de guardar automàticament la data i hora de creació.

### Editar una nota

Permetre a l'usuari actualitzar el contingut d'una nota existent, actualitzant també la data i hora de creació.

### Visualitzar totes les notes

Mostrar una llista de totes les notes afegides, incloent el títol, el contingut i la data i hora de creació.

### Buscar nota per títol

Permetre a l'usuari buscar una nota específica introduint el títol. Si la nota existeix, mostrar el contingut i la data i hora de creació.

### Eliminar una nota

Permetre a l'usuari eliminar una nota introduint el títol de la nota que vol eliminar.

### Ordenar les notes per data de creació

El programa sempre ha d'ordenar les notes per data i hora de creació.

### Sortir del programa

L'usuari ha de poder sortir del programa quan ho requereixi, si l'usuari no ho indica el programa ha de continuar proposant quina acció vol fer a continuació l'usuari. Si l'usuari indica que vol sortir, aquest mostrarà un missatge de comiat i finalitzarà l'execució.

### Notes inicials

**Nota inicial 1:**

**Títol:** Idees per a la campanya de màrqueting  
**Contingut:** Brainstorming per a la nova campanya. Considerar l'ús de xarxes socials, promocions especials i col·laboracions amb influencers. Reunir més informació sobre els nostres competidors i les seves estratègies.  
**Data i hora de creació:** 12/02/2024, 15:30  

**Nota inicial 2:**

**Títol:** Revisions del projecte anual  
**Contingut:** Revisar els objectius marcats per al projecte anual. Analitzar els èxits i les àrees de millora. Planificar una reunió amb l'equip per discutir els propers passos.  
**Data i hora de creació:** 25/10/2024, 11:00

## A tenir en compte

- El programa ha de ser amigable i proporcionar retroalimentació clara a l'usuari.
- Us pot ser útil l'ús de [diccionaris](https://www.w3schools.com/python/python_dictionaries.asp).

## Enllaços d'interès

- [Documentació](./Documentació.md) del projecte
- [Avaluació](./Avaluació.md) del projecte
